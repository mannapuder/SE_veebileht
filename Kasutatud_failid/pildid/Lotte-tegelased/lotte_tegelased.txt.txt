Lotte

Lotte on vahva koeratüdruk, kes elab oma ema Anna ja isa Oscariga Leiutajatekülas. Temas on nii poisilikku reipust ja hulljulgust kui plikalikku õrnust ja tundelisust. Ta on väga seiklushimuline ning läheb kaasa iga uue ja huvitava ettevõtmise või seiklusega. Pole kahtlust, et suureks saades saadab ta korda midagi vägevat ning leiutab ehk midagi vajalikkugi. Seni veedab ta aga aega oma sõprade kassipoeg Bruno ja jäenesepoeg Alberiga avastades, õppides ja mängides.


Bruno 

Bruno on Lotte parim sõber. Ta on vaoshoitud ja leebe ning jätab kõik tähtsamad otsused hea meelega Lotte teha. Siiski osavuselt ei jää ta Lottele kuidagi alla. Bruno tulevikuplaanid erinevad drastiliselt sellest, mida loodavad temast ta vanemad. Emale meeldiks, kui Brunost saaks muusik, isa eelistaks näha teda vasaraheite maailmameistrina. Tegelikult paelub Brunot ennast aednikuamet.


Albert

Albert on Lotte ja Bruno hea sõber. Temast truumat sõpra on raske leida. Enne judoga tegelema hakkamist oli tema ainukeseks sõbraks üks roheline kurk. Albertile meeldib kurgiga maailma asju arutada. Tal on eriline oskus näha ümberringi seda, mida Lotte ja Bruno esmapilgul ei märka. Millest Albert unistab? Ta tahaks sada kokaks. 


Oskar

Oskar on Lotte isa ja Leiutajateküla parim leiutaja. Kõik oma alustatud leiutised viib ta alati edukalt lõpuni, kuid ta pole ainult tööle keskendunud, vaid leiab alati aega ka oma pere jaoks. Oskar veedab Lottega aega igal võimalusel.


Anna

Anna on Lotte ema, kes teeb Leiutajateküla kõige maitsvamaid pannkooke. Mitmed Oskari leiutised on tema igapäevatoimetusi päris palju hõlbustanud. Kusjuures Lotte meenutab Annale tea ennast lapsena. 


Mati

Mati on Bruno isa, maailmatasemel vasaraheitja. Tema suurem eesmärk on heita maailmarekord nign selle katsetused lennutavad teda tihti kodust kaugele. Siiski naaseb ta varem või hiljem alati koju naise ja lapse juurde. Tagasirännakd võivad kohati osutuda tõelisteks väljakutseteks, aga kuna kodu ja pere on Mati jaoks kõige tähtsamad, leiab ta ikka tee tagasi Leiutajatekülla. 


Paula

Paula on Bruno ema. Ise nooruspõlves muusikaga tegelenud, loodab ta, et ka Bruno otsustab hakata muusikuks. Kuna ta tänu Matile teab, mida tähendab sportlase elukutse, suhtub ta sporti tõrjuvalt ega ole vaimustuses mõttest, et Bruno judo vastu huvi tunneb. 


Adalbert

Adalbert on Alberti isa, kelle unistus on saada kuulsaks leiutajaks. Tema päevad mööduvad erilisi ideid otsides ja püüdes neid võimaikult lihtsalt teostada. Senini pole need tal aga eriti õnnestunud, sest Adalbert on üpris kärsitu ja rahutu loomuga. Siiski on ta paadunud optimist ning tagasilõõgid teda naljalt ei heiduta. 


Sohvi 

Sohvi on Alberti ema, kes armastab oma peret rohkem kui midagi muud. Ta tahab et nii Albert kui Adalbert oleksid õnnelikud, seega selmet manitseda Adalberti abaausate võtete kasutamise eest leiutamisvõistlusel, aitab ta kaasat nii, kuidas oskab. Pojaga on tal väga usalduslik side - igale Alberti murele leiab ta alati soovituse. 