# SE_veebileht

TÜ informaatika bakalaureuse õppekavas on selline tore aine nagu sissejuhatus erialasse. Üks selle aine kodutöödest on rühmatööna veebilehe loomine.

* Mida veebileht tutvustab või mis on selle lehe eesmärk?

Otsustasime teha lehe Lottele, sest Lotte on parim, aga tal puudub korralik fännileht. Meie lehel on olemas kõige olulisem info Lotte kohta ja lisaks võimalus lihtsalt aega veeta, esitades Lottele (ja tema sõpradele) küsimusi või täites viktoriini.

* Kes on tiimiliikmed?

Meie rühma kuuluvad Anna Talas, Kadi Sammul ja Carmen Akkermann. 

* Milline on tiimisisene tööjaotus?

Varasem kokkupuude (s.t enne seminare) HTMLi ja CSSiga oli ainult Annal, ta tundus ennast selles teemas kõige kindlamalt ja sai aidata ka andis nõu ka Kadile ja Carmenile, Anna panus oli kõige suurem. Tiimitöö sujus hästi, kõik tiimiliikmed said tegeleda nii CSSi kui HTMLiga. Messengeris arutasime omavahel nii ideid (alguses brainstorm ja siis teostatavate ideede selekteerimine) kui teostust, kui kellelgi midagi ei töötanud või oli muud nõu vaja. 

* Millised raskused esinesid? Mida õppisite?

Kõige suurem raskus oli ajaplaneerimine. Soovitust "Alusta varakult ja kohtu tiimiga sageli - siis on see ülesanne mõnusam ja suurem võimalus, et saate ühiselt millegi ägedaga hakkama." oleks võinud rohkem kuulda võtta. Alguses jäi millegipärast mulje, et kui veebilehe esitlemine seminaris jääb detsemrisse, siis sellega kohe väga kiire pole. Aga kui me avastasime vähem kui nädal enne tähtaega, et see on lähenemas, tuli efektiivselt tegutsema asuda. Seejuures oli keeruline leida ühist aega kokku saamiseks, sest kõigil on erinevad tunniplaanid ja muud plaanid kooliväliseks ajaks. Sellest õppisime, et oleks mõistlik ajakava paika panna kohe projekti alguses, s.t näiteks siis, kui HTMLi ja CSSi seminarid läbitud olid, mitte vähem kui nädal enne tähtaega. See oleks andnud võimaluse pühendada veebilehe välimusele ja sisule rohkem aega ja võibolla säästnud unetunde viimasel ööl. 
